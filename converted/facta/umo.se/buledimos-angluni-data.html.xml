<document xml:lang="rmy-rka" id="no_id">
  <header>
    <title/>
    <genre code="facta"/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="swe"/>
    <wordcount>1085</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <multilingual>
      <language xml:lang="rmy-rka"/>
      <language xml:lang="swe"/>
    </multilingual>
    <origFileName>http://www.umo.se/Andra-sprak/Romska-kalderash/Buledimos-angluni-data</origFileName>
    <parallel_text xml:lang="fin" location="eka-kerta.html"/>
    <parallel_text xml:lang="fit" location="seksia-ensi-kerran.html"/>
    <parallel_text xml:lang="sma" location="sekse-voestes-aejkien.html"/>
    <parallel_text xml:lang="sme" location="seksa-vuostta-geardde.html"/>
    <parallel_text xml:lang="smj" location="seksa-vuostasj-bale.html"/>
    <parallel_text xml:lang="swe" location="sex-forsta-gangen.html"/>
    <parallel_text location="jeckesta-tjiron-gla-bulopha.html" xml:lang="rmu"/>
    <parallel_text location="seksi-vaguno-var.html" xml:lang="rmf"/>
    <parallel_text location="sekso-angluni-data.html" xml:lang="rmy-rlo"/>
    <parallel_text location="seksi-o-prvo-puti.html" xml:lang="rmn"/>
    <parallel_text location="seks-tsum-ershtn-mol.html" xml:lang="yid"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p xml:lang="swe">Buledimos angluni data</p>
    <p xml:lang="swe">Alla undrar!  Vad undrar du?</p>
    <p type="title" xml:lang="swe">Buledimos angluni data</p>
    <p xml:lang="swe">Pašte savore khelde pe pesa korkoro angla so dene pe bule. O angluno buledimos kaj but dende, kerde pesa korkoro. Normalno si ke le manušes si les but gindori aj ažukerimata sar te avela e anguni data kana dena pe bule varekasa.</p>
    <p type="title" xml:lang="swe">Gindori pa angluni data</p>
    <p xml:lang="swe">Kana o manuš inke či da pe bule varekasa, šaj avel le manuš but gindori sar site ačardol. Sar kames te avel kana kerdol. O manus kam ašunda kastar pesek baratori ke dene pe duma pa gado, dikhlan filmo, čindan ando cajtungo, vaj ašunda kastar kaver žene pa gado, atunči si le manušes pherdo gindoriar site avela.</p>
    <p xml:lang="swe">Butivar si godola gindori pa buledinoms ande miz. Le rodijimata kaj kerde sikhaven ke but žene nas le buledimos la mizasa kana gele avri o gimnaza. Godo šaj avel anda pala pherdo gora, sar eksemplo ke či mangel o manuš, nas le manušes chansa pe godo, ke si drago le manušeske te kamel pe, te si murš aj murš vaj žuvli aj žuvli, vaj šaj avel ke si le manušeske drago khatar kaver fjalo buledimos sar la mizasa.</p>
    <p type="title" xml:lang="swe">O manuš pořunčil korkoro</p>
    <p xml:lang="swe">Univar šaj ačarel pe o manuš pra gribime vaj zoraki žele pe o manuš te del pe bule, vi te či kamle korkor vaj inke či si o manuš gata pe godi sama.</p>
    <p xml:lang="swe">Univar šaj ačarel pe o manuš ke si mušaj te ažukerel te del pe bule, numa o manuš kamel te kerel godo. Te ačarel pe o manuš zoraki žela vaj te ažukeres, šaj avel ke le manuš kruglom kaj phires lensa, thon le manušes pe zor vaj te ačukerela čiri familja vares tutar.</p>
    <p xml:lang="swe">Važno si te serel o manuš te kerel o manuš so ačardol svako neske maj misto. Svako manuš pořunčil pa peste korkoro</p>
    <list>
      <p type="listitem" xml:lang="swe">pe pesko stato</p>
      <p type="listitem" xml:lang="swe">te kamela o manuš aj kan te del pe bule</p>
      <p type="listitem" xml:lang="swe">sar kameš te del pe bule o manuš</p>
      <p type="listitem" xml:lang="swe">kas kamel o manuš te del pe bule.</p>
    </list>
    <p type="title" xml:lang="swe">Te si beršeski grancia pe buledinoms?</p>
    <p xml:lang="swe">Či žal te pořunčis le berš kana jek manuš ačarel ke biril te del pe bule varekasa, godo mušaj o manuš korkoro te ačarel. Numa si jek zakono kaj phenel, ke jek manuš kaj si nakhade le 15 berš, naštil te kamel pe, vaj te del pe bule, jek manušesa kaj si maj terno sar 15 beršengo. Numa o zakono ramol vi ke naštil te krisintil jek manušes, te si ke ačarda ke naj či jek zoraki žela.</p>
    <p xml:lang="swe">Godo dičol pe sode berš si maškar le duj terne, te si ke vi le duj ternimata aj sas len buledimos te aj te kamel vi duj, anda peste korkoro. O zakano si žindo vi pe murš aj žuvlia. Gado zakono si te lel sama pala glata te na avel jek phuro manuš te hamim pe karing e glata. Pala o zakono naj kaj či jek manuš čačimos te kerel vareso seksualno karing jek kaver manuš, te či kamel o manuš.</p>
    <p type="title" xml:lang="swe">Lašo ažutimos angla si le manušes kamlimos varekasa</p>
    <p xml:lang="swe">Normalno si e angluni data kana si le manušes buledimos, kerdol godo kaver fjalo sar o manuš gindisajlo. Unviar vi šaj ačardol ke kerdila sa čořes, ke nas godo kaj ažukerda o manuš.</p>
    <p xml:lang="swe">Buledimos si jek buči kaj mušaj te keren pe butivar, te šaj avel de fjal mišto, sa jek fjalo pa sa le želi ando traijo. Naj but manuš kaj žanen te cirden peski maj laši muzika pe gitara, bi te žanel sar te aven le ackordori, vaj te inkerda jek instrumento. Angla e angluni data si uni želi kaj šaj avel le manuš ande gindori aj uni želi kaj o manuš šaj zumavel.</p>
    <list>
      <p type="listitem" xml:lang="swe">O manuš te khelel pe pesa korkoro, atunči vi maj vušora te žanes so plačal tut.</p>
      <p type="listitem" xml:lang="swe">Te arakhen thana po stato kaj plačal vi le dujen: te den pe duma, te roden, te asban aj te phenen so kamen.</p>
      <p type="listitem" xml:lang="swe">Te asban jek kavres, te čumiden pe aj te keren pherdo želi kaj plačal vi le dujen te kamen te den pe bule.</p>
      <p type="listitem" xml:lang="swe">Te avel le manušen protekcija kana den pe bule, sar jek muršeski protekcij, guma, vaj e guma kan čařel, aj manuš saj zumavel pe sar te keren pe.</p>
      <p type="listitem" xml:lang="swe">O than te avel lašo kana den pe bule, ke vi atunči maj vušoro aj maj plačal le manušes.</p>
    </list>
    <p type="title" xml:lang="swe">Pačivali</p>
    <p xml:lang="swe">Univar ašunel o manuš pacivali, karing godo manuš kaj inke či da pe bule. vi šaj avel ke nas le manuseš buledimos, te avel o kar ande miz, numa vi šaj avel ke o manuš šoha sas les vaj la buledimos.</p>
    <p xml:lang="swe">Uni manus naj lenge drago e vorba pačivali. Šaj avel ke ašundol le manušeske ke si dočalo, kana naj pačivalo. Sar ke trubúl o manuš te lažal pe, ke ta pe bule.</p>
    <p xml:lang="swe">But manuš kana phenen e vorba pačivalo, naj jek gindo čořo palal. O manuš phenel ferdi e vorba pačivalo, ke nas le manušes buledimos. Kana o manuš ta pe bule e angluni data, phenen pe aj bušol ke či maj si o manus pačivalo vaj te xasardan e pačiv. O manuš šaj ačarel pe vaj baremantango vaj radujime ke manaj o manuš pačivalo.</p>
    <p xml:lang="swe">Svako manuš si les čačimos kana te del pe bule e angluni data. Godo či xal kanikas e gřiča. Či žal pe te dikhes pe jek manuš te sas les buledimos vaj ke niči. Či jek doktoro vaj žuvlikano doktoro šaj dikhel godo.</p>
    <p type="title" xml:lang="swe">Žuvlikano pačiv?</p>
    <p xml:lang="swe">Kana o manuš phenel pa žuvlikano pačiv si ke čačes khote kaj puterdol pe e miz, kaj žal andral ande miz. O puterimos šaj avel la ke naj la sa jek forma aj e linja kaj o putermos šaj avel kolime vaj si pherdo morči. O puterimos buflol aj kerdol maj buflo kana o manuš kerdon ternimata, numa šoha či xasavol godo. Anda godo naj jek vatca kaj vužaravel andral ande miz.</p>
    <p xml:lang="swe">Kaj naj vareso andral e miz atunči naštil te avel vareso kaj pačol kana o manus del pe bule. Numa uni žuvlia šaj avel lenge rat kana den pe bule e angluni data, numa o maj normalno si ke či avel rat.</p>
    <p xml:lang="swe">Kaj godo la žene kaj avel lenge rat šaj avel ke la mizako puterimos si tang. Numa maj normalno si ke avel la žuvlika rat pala vareso kaver, ke o manuš čidel pe vaj naj dosta gata te del pe bule.</p>
    <p xml:lang="swe">Načis te dikhes pe jek manuš te si pačivalo vaj ke niči. Či jek doktoro vaj jek žuvlikano doktoro šaj dikhel te da pe o manus bule.</p>
  </body>
</document>
