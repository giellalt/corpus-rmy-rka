<document xml:lang="rmy-rka" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>472</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="rmy-rka"/><language xml:lang="swe"/></multilingual><origFileName>http://www.umo.se/Andra-sprak/Romska-kalderash/Seksualno-manuipe--bi-hetero-homo</origFileName><parallel_text xml:lang="fin" location="seksuaalinen-suuntautuminen--bi-hetero-homo-.html"/><parallel_text xml:lang="fit" location="seksuaalinen-taipumus--biiseksuaalinen-hetero-homo.html"/><parallel_text xml:lang="sma" location="seksuellen-syjhtede--bi-heteroe-homoe.html"/><parallel_text xml:lang="sme" location="seksualala-sodju---bi-hetero-homo.html"/><parallel_text xml:lang="smj" location="seksualak-tjardda-bi-hetero-homo.html"/><parallel_text xml:lang="swe" location="sexuell-laggning---hetero-homo-bi.html"/><parallel_text location="bulopha-voltrande--bi-hetero-homo.html" xml:lang="rmu"/><parallel_text location="seksualkane-rigjiba.html" xml:lang="rmf"/><parallel_text location="seksualno-identiteto-bi-hetero-homo.html" xml:lang="rmy-rlo"/><parallel_text location="seksualikano-orientiribe--biseksualco-hetero-homoseksualco.html" xml:lang="rmn"/><parallel_text location="seksuelse-nejgung---baj-hetero-homo.html" xml:lang="yid"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Seksualno manušipe – bi, hetero, homo</p>
<p type="title">Seksualno manušipe – bi, hetero, homo</p>
<p>Seksualno manušipe si pa ande kaste o manuš lel kamlimos vaj te kamel pe, te si o manuš murš vaj žuvli. O manuš šaj avel bi seksualno, hetero seksualno vaj homo seksualno.</p>
<p>Si trin seksualne manušipe: bi seksualno, hetero seksualno vaj homo seksualno. Butivar phenel o manuš ferdi homo, hetero vaj bi.</p>
<list><p type="listitem">Bi seksualno si kana o manuš pherel ando kamlimos vaj kerdol te kamel pe vi žuvliansa aj muršensa.</p>
<p type="listitem">Hetero seksualno si kana o manuš pherel ando kamlimos vaj kerdol te kamel pe ferdi kana si, murš ande žuvli vaj žuvli ande murš. Jek aver vorba pe godo si straight.</p>
<p type="listitem">Homo seksualno si kana o manuš pherel ando kamlimos vaj kerdol te kamel pe, murš ande murš vaj žuvli ande žuvli. Jek aver vorba pe godo si gay. Žuvlia kaj kamen žuvlia phenen peske žuvliango, lesbisk vaj flator. Murš kaj kamen muršen phenen peske muršsange, bögar.</p>
</list><p type="title">Normalno si te del pe gindo o manuš pa pesko seksualno manušipe</p>
<p>Normalno si te del pe gindo o manuš pa pesko seksualno manušipe. Savo seksualno manušipe si le manušeske drago, šaj pařaudol pe tela o traijo.</p>
<p>O manuš alol korkoro so kamel te phenel peske, sar bi, hetero vaj homo. Numa o manuš vi šaj alol te na phenel savatar seksualno manušipe si le manušes.</p>
<p type="title">Ažukirimos kruglom khatar kavar manuš</p>
<p>Le manuš kruglom ažukeren butivar te avel o manuš hetero seksualno. Te či prinžarela o manuš godo atunči o manuš šaj ačarel pe ke si kaver fjalo, ke či dičol vaj ke si avral.</p>
<p type="title">Te phenel o manuš pa pesko seksualno manušipe</p>
<p>So si vaj so naj le manušeske seksualno manušipe alol o manuš korkoro kana godi te kamela te phenel aj kana kamel te phenel kavrenge pa pesko manušipe.</p>
<p>Te si o manuš hetero seksualno atunči butivar o manuš či phenel godo avrenge, ke butivar gindin le manuš ke si godo.</p>
<p>Te si le manušesko seksualno manušipe homo vaj bi, atunči šaj avel ke o manuš kamel te phenel godo vaj ke trubúl te phenel godo.</p>
<p type="title">Seksualno manušipe naj la kanči sar o manuš anel</p>
<p>Univar gindin uni manuš ke san kaver fjalo pala le manušesko seksualno manušipe. E si le manušeske drago uni želi, anel vi kaver fjalo vaj si le manušes uni aver fjalo interesno.</p>
<p>Le manušesko manušipe, sar anel, save intresno si le manušes, vaj sar alol te trajil, naj pa savatar seksualno manušipe si le manušes.</p>
<p type="title">Naj slobodo te nakhel jek manuš diskriminatcija pa pesko seksualno manušipe</p>
<p>Če seksualno manušipe si le manušes, si le manušes čačimos te trajil sar mangel.</p>
<p>Naj slobodo te nakhel jek manuš diskriminatcija pa pesko seksualno manušipe.</p>
<p>Te nakhela o manus kriminalno akcija ke si kaj o manuš aver seksualno manušipe, si godo jek baro bajo, kaj vi bušol xoralako čořimos, hatbrott.</p>
</body></document>